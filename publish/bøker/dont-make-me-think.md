---
title: Notater fra Don't Make Me Think av Steve Krug
tags:
  - usability
  - accessibility
  - a11y
  - design
  - content
date: 2025-01-24
excerpt: Three mindless, unambiguous clicks equal one click that requires thoguht.
---
## Drep dem
Prøv å halver den totale mengden tekst på siden. I de fleste tilfellene fungerer siden helt fint uten alt. I mange tilfeller fungerer den til og med bedre.

### "Happy talk" må dø
**Hva er happy talk?** Det er tekster hvis eneste formål er å reklamere for hvorfor en nettside har livets rett. De fleste brukere har ikke tid til å forstå hvorfor du har lagd nettsiden; de bruker den allerede.

**Ingen trenger en introduksjon til en nettside.**
### Instruksjoner må dø
Ingen kommer til å lese hvordan du ønsker at de bruker det du lager. Lag det riktig istedenfor, og gi brukeren hjelp der det trengs.

## Hjem kjære hjem
Et vanlig problem når man prøver å lage gode landingssider er at vi ikke vet hva brukerne ønsker å gjøre. Særlig når nettstedet blir større og større.

En landingsside kan inneholde (blant annet):
- nettstedets ambisjoner og mål
- nettstedets hierarki
- søkefunksjonalitet
- reklame for
	- nåværende kampanjer
	- ny funksjonalitet
	- tidsviktig innhold
	- nåværende tilbud
- snarveier
- registrering

Samtidig skal landingssiden gjøre noen spesifikke ting for en bruker:
- Vise hva som kan gjøres på siden.
- Vise hva som bør gjøres nå.
- Vise startpunktet for begge disse.
- Gi brukeren en følelse av tillit og tilhørighet.

Dette gjør at veldig mange har mange meninger om hva som skal være størst og først, noe brukerne føler på ved dårligere brukbarhet.



## Brukbarhet og tilgjengelighet
Det er interessant for meg at man gjør et skille mellom brukbarhet og tilgjengelighet. I min verden er sammenhengen der tilnærmet lik et venn-diagram med bare én runding. 

Det er viktig å vite at god brukbarhet ikke betyr at siden er umiddelbart tilgjengelig for alle, men det er første steg til et godt tilgjengelig nettsted.